---
title: Niet belangrijk genoeg
author: Eric van der Linden
date: 1 maart 2022
lang: nl
mainfont: Georgia, serif
fontsize: 18px
header-includes: |-
  <style>
    .larger {font-size:130%}
  </style>
---

# Niet belangrijk genoeg?

## Het militaire leven van Rudolf de Muralt wordt in twee gebeurtenissen samengevat maar, dat leidt tot verkeerde conclusies over zijn levensloop.

De reden dat ik in dit blog aandacht besteed aan Rudolf de Muralt is een opmerking van een gebruiker van het Biografisch Portaal naar aanleiding van het korte lemma over deze persoon in het Biografisch Woordenboek der Nederlanden. Het was vermoedelijk G.D.J. Schotel, de redacteur, die twee zinnen aan de militair wijdde: "MURALT (A.R. de), klom op tot den rang van generaal-majoor en werd als zodanig gepensioneerd. Hij overleed te Utrecht 27 December 1859."  <!--is er geen geboortedatum bekend?-->
De opmerking van de gebruiker wees de redactie op het bestaan van een korte beschrijving van De Muralts leven op een genealogische site: <https://www.geni.com/people/Abraham-von-Muralt/6000000025782801272>.  
Deze pagina leidt via een aantal stappen naar een Wikidata-pagina <https://www.wikidata.org/wiki/Q110573185>, waar je links kunt vinden naar aantal micro-biografieën. Daarnaast is er het "Historisches Familienlexikon der Schweiz" waar je De Muralt en zijn volledige familie kunt vinden, en ook een foto, waarschijnlijk een *carte de visite* gemaakt door de Zwitserse fotograaf Ch. Coriddo.

Uit de verschillende micro-biografieën komen er twee belangrijke gebeurtenissen in het leven van De Muralt naar voren:

1. 1801: De Muralt wordt kadet en later <!-- dus niet in 1801?-->officier in een Zwitsers regiment onder Britse vlag. Soms <!--wat bedoel je met soms, in sommige van die biografieën?-->worden details toegevoegd, zoals de naam van het regiment, Watteville (soms Wattenwyl).
2. 1814: De Muralt wordt officier in het Zwitserse regiment Jenner. Soms <!--idem-->worden details toegevoegd, met name de functies van De Muralt die te maken hebben met provinciaal of plaatselijk commandant.<!--laatste is krom geformuleerd; bedoel je zoiets als: 'die aangeven of De Muralt provinciaal of plaatselijk commandant was.'?-->

Een belangrijk gegeven dat uit de informatie <!--welke informatie? Specifieke bron noemen-->komt is zijn geboortedatum <!--ah! Er is dus een geboortedatum bekend! Dan zou ik in het kopje bij dit stuk achter zijn naam zijn leefjaren zetten-->en -plaats, en gegevens over zijn familie uit Bern. Om te kijken of ik het lemma van wat meer context kan voorzien, besluit ik een zoekopdracht op zijn naam en het regiment Watteville te verrichten in Google en bekende bronnen als Delpher. 

Daaruit komt naar voren dat het regiment Watteville in 1801 werd opgericht door Frederique de Watteville (1753 - 1838) met het doel voor de Britten te vechten in de Coalitieoorlogen (Franse oorlogen). <!--jaartallen toevoegen--> Rudolf de Muralt is er vanaf de oprichting bij, net als zijn broer Bernard, en is onder andere actief in Egypte, waar zijn broer sneuvelt. Frederique de Watteville wordt in 1812 generaal-majoor en draagt het regiment over aan zijn neef, Louis de Watteville (1776 - 1839). Wat dit regiment bijzonder maakt, is dat het in 1813, na een verblijf van twee jaar in Cadiz, opdracht krijgt naar Kingston in Canada te vertrekken. Het raakt betrokken bij de "War of 1812" (18 juni 1812 – 17 februari 1815), een oorlog tussen de USA en de Britten met hun diverse bondgenoten. Het regiment wordt na deze oorlog opgeheven, en de soldaten krijgen een stuk land in Canada.

Hoewel je natuurlijk even een klein vreugdesprongetje maakt van deze interessante ontwikkeling, sta je ook heel snel weer met twee voeten op de grond. De Muralt zou in Canada zijn geweest in de periode 1813-1815, terwijl uit de eerder genoemde bronnen blijkt dat hij zich in 1814 aansluit bij het regiment van Jenner in Nederlandse dienst. Die twee gebeurtenissen zijn met elkaar in tegenspraak. Het is noodzakelijk wat dieper in zijn Britse militaire carrière te duiken.

The National Archives heeft een zeer uitgebreid archief onder de afkorting WO (War Office), met documenten over de Britse strijdkrachten over een periode van 400 jaar. Een aantal documenten is daar gedigitaliseerd in te zien, zoals de "Regimental description and succession books".   

Een andere belangrijke bron van informatie is de Gazette^[The Gazette online: <https://www.thegazette.co.uk/>], in het bijzonder The London Gazette. The Gazette is een "official journal of record": er zijn 242 soorten kennisgevingen die The Gazette volgens de wet moet publiceren. Zo worden al sinds de zeventiende eeuw militaire benoemingen en bevorderingen gepubliceerd.  

Hoewel verondersteld wordt <!--door wie?-->dat Rudolf de Muralt sinds de oprichting op 1 mei 1801 net als zijn broer Bernard bij het regiment betrokken is, wordt hij pas op 21 september 1802 ingeschreven in het "description book" als *Ensign*, ofwel vaandrig^[WO 25/679 <https://discovery.nationalarchives.gov.uk/details/r/C4397429>]. De _remarks_ in het "description book" maken duidelijk hoe zijn loopbaan zich daarna heft ontwikkeld: op 25 oktober 1806 wordt de Muralt bevorderd <!--waarom is dat een bevordering? Is het niet gewoon een overplaatsing?--> naar het Regiment Froberg.

Het regiment Froberg werd begin 1804 opgericht door een man die zich voordeed als Graf Froberg, maar waarschijnlijk de fransman Gustave de Montjoie was^[Dempsey, G. C. (1989). MUTINY AT MALTA: The Revolt of Froberg’s Regiment April 1807. Journal of the Society for Army Historical Research, 67(269), 16–27. http://www.jstor.org/stable/44224579 p.16]. Deze Montjoie was een Frans officier die banden had met het Franse koningshuis en daarom waarschijnlijk het vertrouwen kreeg van de Britten om een regiment op te richten. Dit regiment kwam echter bekend te staan om de Froberg Muiterij. Met name Griekse en Albanese militairen waren onder valse beloften van rang en betaling geworven. Toen ze, eenmaal aangekomen op hun standplaats Malta, doorkregen dat ze als gewone soldaten dienden met lagere vergoeding dan beloofd, kwamen ze in opstand. Een aantal officieren en soldaten werd vermoord, de muitende soldaten werden na een proces geëxecuteerd. Een artikel in de Times of Malta  van 2015 beschrijft de muiterij in detail met veel nadruk op de lokale omstandigheden^["The 1807 Froberg regiment mutiny at Fort Ricasoli" bij David Dandria in the Times of Malta van 1 February 2015.
<http://www.timesofmalta.com/articles/view/20150201/life-features/The-1807-Froberg-regiment-mutiny-at-Fort-Ricasoli.554490>].  
Het regiment Froberg wordt ontbonden en de officieren worden benoemd in andere regimenten waar vacatures zijn. De Muralt wordt bevorderd tot Kapitein in het Regiment Chasseurs Britanniques^[https://www.thegazette.co.uk/London/issue/16037/page/797 the Gazette London Issue van 13 June 1807] (Britse Jagers)^[Zie bijvoorbeeld: https://en.wikipedia.org/wiki/Chasseurs_Britanniques.].  

Jagers, ook wel lichte infanterie genoemd, zijn licht bewapende militairen die vooral verkenningen uitvoeren. De Chasseurs Britanniques worden in 1806 ingezet voor expedities in Italië, waaronder in Calabrië. In 1810 worden ze toegevoegd aan Wellingtons leger op de zogenaamde Peninsulla <!--waar of wat is dat?-->(met name Spanje) waar ze tot aan de afzetting van Napoleon in april 1814 de Franse troepen in Spanje bestreden. Het regiment wordt terug gehaald naar Groot Britannië, en op 5 October 1814 opgeheven.  
Een detachement van de Chasseurs Britanniques wordt in 1814 meegestuurd met de HMS Ramillies naar Canada, is betrokken bij de slag om Baltimore en mogelijk ook bij de "Burning of Washington", maar het is zeer onwaarschijnlijk dat De Muralt daarbij betrokken was. In zijn aanstellingsbrief (helaas ongedateerd^[<https://www.nationaalarchief.nl/onderzoeken/archief/2.13.04/invnr/213/file/NL-HaNA_2.13.04_213_0797>]) schrijft hij over zijn Britse militaire carrière en besluit met de vermelding dat hij in mei 1814 zes maanden verlof kreeg en voor het eerst in 14 jaar terugging naar Zwitserland. Uit het stamboek generaals nr. 1^[<https://www.nationaalarchief.nl/onderzoeken/archief/2.13.04/invnr/702/file/NL-HaNA_2.13.04_702_0122>] blijkt dat hij op 15 november 1814 Majoor wordt in het Zwitserse regiment van Kirchberger in Nederlandse dienst.  

In het genoemde stamboek worden nog twee Britse benoemingen vermeld die verder kleur geven aan de carrière van De Muralt. In juni 1809 wordt hij binnen de Jagers overgeplaatst naar de Grenadiers, een eenheid die zich specialiseert in het werpen van granaten. Een jaar later wordt hij commandant van een divisie (400 man) van het Calabrische Vrijkorps. Calabrië, in de punt van de schoen van het huidige Italië, was destijds deel van het Koninkrijk Napels dat in 1806 door Napoleon was ingenomen. De koning van Napels vertrok naar Sicilië waar de Britten een leger gestationeerd habben. In 1809 en 1810 is de Muralt als grenadier in Calabrië en als commandant waarschijnlijk vanuit Sicilië "en Campagne contre l'armée française de Calabra", zoals hij het in zijn aanstellingsbrief omschrijft.  
Daarna verhuist het regiment naar Torres Vedras in Portugal en trekt als onderdeel van het leger van Wellington door Portugal, Spanje en de Pyreneeën, om in februari 1814 haar laatste slag te leveren bij Orthez, een stad op de weg van Biarritz naar Pau. Tenslotte wordt het regiment naar Bordeaux gestuurd om als escorte te dienen voor de Graaf van Angoulême, de oudste zoon van de door Napoleon onttroonde koning van Frankrijk. (flanqueurs) <!--wat bedoel je hiermee?-->

In Nederlandse dienst is de Muralt vooral gelegerd in garnizoenssteden en vervult hij de rol van plaatselijk en provinciaal commandant, die zich vooral richt op binnenlandse veiligheid. Hierna heeft De Muralt mogelijk nog één actieve uitstap gemaakt, tijdens de tiendaagse veldtocht in 1831. In 1829 worden de Zwitserse regimenten waar de Muralt deel van uitmaakte, opgeheven om tot één Nederlands leger te komen. De Muralt wordt Kolonel bij de tweede afdeling infanterie, en verblijft volgens het stamboek, onder veldtochten <!--verblijven onder veldtochten?-->"in den vesting Breda tijdens den opstand in België". Hij krijgt in 1832 het zogenaamde Metalen Kruis 1830-1831, dat werd uitgereikt aan militairen die in de jaren 1830 en 1831 oorlogshandelingen hadden verricht. Wat de rol van De Muralt precies is geweest in de veldtocht zou nader onderzocht moeten worden. Er bestaat wel een "Korte Schets van het militaire Leven von den Generaal : Majoor Jonkhr. A[braham] R[udolph] De Muralt Medegedeelt in het Jaarboek het "Metalen Kruis."" ^[Zie Worldcat: <http://www.worldcat.org/oclc/78382473>] door J J Nahuijs uit 1860. Maar dit werkje is kennelijk zo zeldzaam dat Worldcat geen enkele bibliotheek vermeldt die het in bezit heeft. Er is wel een exemplaar in de collectie van het Rijksmuseum, maar die is helaas nog niet beschikbaar ^[<http://hdl.handle.net/10934/RM0001.COLLECT.245507>].

Wat levert dit alles nu op? Twee regels in Van der Aa worden na wat krabben aan de oppervlakte van de geschiedenis twee feiten die op gespannen voet staan. Daarna, na een toch redelijk oppervlakkig onderzoek in Britse en Nederlandse online archieven, exploderen twee feiten tot een hele reeks feiten van een leven dat mogelijk avontuurlijk en boeiend is geweest. <!--ik zou hier  iets van maken als: Na een toch redelijk oppervlakkig onderzoek in Britse en Nederlandse online archieven, exploderen twee feiten tot een hele reeks feiten. Hoewel De Muralt hoogstwaarschijnlijk niet betrokken is geweest bij de oorlog tussen de USA en het Verenigd Koninkrijk, was zijn leven niettemin avontuurlijk en boeiend.'-->

Wat we ook zien is dat De Muralt een wat een kleurloze ééndimensionale persoon blijft, die pas substantie zal krijgen als we nog dieper in de gebeurtenissen zouden duiken waarbij hij betrokken was, of biografieën lezen van militairen die een vergelijkbaar leven hebben geleid. Het is een conclusie die we al eerder trokken over het leven van Rosalie Klaar in "Een seriële mini-biografie uit de krant"^[<http://www.biografischportaal.nl/blog/een-seriele-mini-biografie-uit-de-krant>].

Uit niets blijkt dat De Muralt zich ooit over zichzelf of het meest boeiende deel van van loopbaan in Britse dienst heeft uitgelaten. Ook het zoeken naar zijn naam in Delpher levert helemaal niets op. Als iemand zelf niets nalaat in de vorm van brieven, dagboeken of een autobiografie, en anderen nooit de moeite namen om iets over die persoon te schrijven, is hij of zij dan gewoon niet belangrijk genoeg? 

Maar er is ook een andere kant, ik ben geen historicus maar een datamanager of datacurator, en naast een natuurlijke fascinatie voor levens van met name historische personen zal ik ook sneller in een leven duiken omdat er altijd wel wat over iemand te vinden is <!--dat doen historici ook-->. Gegevens zoals we die over De Muralt ontdekt hebben, kunnen onderdeel worden van een dataset waarmee een historicus bijvoorbeeld de relatie tussen leeftijd en benoemingen onderzoekt, of de samenstelling van "buitenlandse" regimenten. Hoewel we om dat te kunnen onderzoeken beter kunnen wachten op gedigitaliseerde archieven die fatsoenlijke HTR of OCR beschikbaar stellen<!--hier zit iets kroms in: archiefinstellingen kunnen HTR of OCR beschikbaar stellen, maar met 'gedigitaliseerde archieven lijk je documenten te bedoelen. Die kunnen geen HTR beschikbaar stellen-->. De beschikbaarheid van nieuwe data kan aanleiding zijn voor nader onderzoek.

Rudolf de Muralt blijkt, hoewel uit de feiten naar voren komt dat hij avontuurlijk leven leidde, niet belangrijk genoeg voor een biografie. Misschien verdient hij dus eigenlijk ook geen plaats in het Biografisch Portaal. Maar het zou onvergeeflijk zijn hem te verwijderen: Van der Aa heeft hem het recht op eeuwigheid gegeven door hem op te nemen in het Biografisch Woordenboek der Nederlanden.<!--het punt dat je (denk ik) wilt maken komt niet helemaal uit de verf. Is hij belangrijk genoeg? Jij vindt denk ik van wel, want uit aanvullende gegevens komen interessante feiten naar voren-->
